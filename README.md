# Pro104 - Høyskolen Kristiania

## Oppgavetekst:
Vi har fått et oppdrag fra restaurantkjeden Gyldne Pizza som vi trenger at dere skal løse. Gyldne pizza har vokst betydelig de siste par årene og har nå 4 restauranter i Oslo. Med dette merker ledelsen at de nå trenger en webapplikasjon for å få bedre innsyn i økonomi og drift og annet. 

Vi trenger at dere i første omgang skal lage en første versjon av frontend-delen av løsningen. Dvs. at denne første versjonen skal utvikles med kun HTML, CSS og JavaScript. Vi har fått strenge krav til at det skal være en meget brukervennlig, men samtidig innovativ løsning.  

## Kravspesifikasjon 
Det er fire sett med informasjon som bedriften vil ha med i første versjon av løsningen.  

* [ ] Ansatte: Informasjon om de ansatte som jobber ved restaurantene.  
* [ ] Restaurantene: Informasjon om restaurantene 
* [ ] Menyen: Menyen med pizzaer og drikke 
* [ ] Salg: Hvor mye tjener restaurantene, hvor mye tjenes det på rettene? 

Bedriften ønsker å se forslag til forskjellig funksjonalitet som kan inngå og hinter med ting som: kunne søke, kunne legge til, kunne slette, kunne redigere, kunne beregne (mht. salg) på forskjellige måter (gjennomsnitt osv.). Men merk at det ikke skal være noe backend, så dette blir simulering av eksempelvis hvordan det vil se ut i frontend hvis en bruker sletter noe.  
